=== Командният ред

Има много различни начини да се ползва Гит. Освен оригиналните инструменти за командния ред, съществуват много
графични потребителски интерфейси с различни възможности. За целите на тази книга ще ползваме Гит на
командния ред. Със сигурност командният ред е единственото място, където можете да изпълнявате *всички* Гит
команди. Повечето графични приложения поддържат само част от възможностите на Гит с цел простота. Ако знаете
как се изпълнява нещо на командния ред, най-вероятно ще се справите и с графичната версия, докато обратното
невинаги е вярно. Също така, ако изборът на графичен интерфейс е въпрос на личен вкус, то инструментите за
командния ред са винаги налице и достъпни за _всички_.

Така че очакваме да знаете как да си отворите терминал в Mac или команден прозорец, или Powershell в Windows.
Ако не разбирате за какво говорим, трябва да спрете и да проучите набързо, та като се върнете, да можете да
следвате примерите и описанията нататък в книгата.


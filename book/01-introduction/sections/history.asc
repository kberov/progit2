===  Кратка история на Гит

Както много велики открития в живота ни, Гит се появи с известно количество съзидателна разрушителност и
горещи противоречия.

Ядрото на Линукс е проект с отворен код с изключително голям обхват.(((Linux))) През по-голямата част от
живота на проекта (1991–2002) промените се прилагаха чрез кръпки и архивни файлове. През 2002 проектът започна
да ползва частна СУВ, наречена BitKeeper.(((BitKeeper)))

През 2005 отношенията между общността, която работеше по ядрото на Линукс, и търговската компания, която
разработваше BitKeeper, се разпаднаха и разрешението да се ползва безплатно системата бе прекратено. Това накара
общността, разработваща Линукс (и в частност Линус Торвалдс, създателят на Линукс) да създадат свое собствено
средство, стъпвайки на научените уроци при ползването на BitKeeper.(((Linus Torvalds))) Някои от целите на
новата система бяха:

* Бързина;
* Простота;
* Силна поддръжка на нелинеен процес на разработка (хиляди успоредни разклонения);
* Напълно разпределена;
* Способна да се справя ефикасно (по отношение на бързината и размера на данните) с големи проекти, какъвто е
Ядрото на Линукс.

От своето зараждане през 2005 системата Гит се разви и стана лесна за употреба, като същевременно запази първоначалните
си качества. Тя е невероятно бърза. Твърде подходяща е за големи проекти и има невероятна система за
създаване на клони при нелинеен процес на разработка (Вижте <<_git_branching>>).


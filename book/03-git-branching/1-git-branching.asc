[[_git_branching]]
== Разклоняване в Гит 

(((branches)))
Почти всяка СУВ има някакъв вид поддръжка на разклоняване. Разклоняване означава да се отделите от главната
посока на разработка и да продължите да работите без да се пречкате там. В много СУВ това е като цяло скъп
процес, обикновено изискващ ново копие на работната директория. Това може да отнеме доста време при големи
проекти.

Някои хора намират начина на разклоняване в Гит за най-добрата ѝ отличителна черта (``killer feature'') и
тази ѝ възможност наистина я отличава от другите подобни системи. Кое му е толкова специално? Начинът, по
който Гит създава клони е невероятно лек. Разклоняването е почти мигновено, а превключването между различни
клони е също толкова бързо. За разлика от други СУВ Гит поощрява честото създаване на клони, дори по няколко
пъти на ден. Разбирането и овладяването на тази възможност на системата ви дава мощно и уникално оръжие, което
може да промени изцяло начина, по който разработвате софтуер.

include::sections/nutshell.asc[]

include::sections/basic-branching-and-merging.asc[]

include::sections/branch-management.asc[]

include::sections/workflows.asc[]

include::sections/remote-branches.asc[]

include::sections/rebasing.asc[]

=== Обобщение

Покрихме основите на разклоняването и сливането в Гит. Сега би трябвало без затруднение да създавате нови
клони и да превключвате към тях, да превключвате между различни клони и да ги сливате един с друг. Също така
вече можете да споделяте създадените от вас клони, като ги изтласквате към отдалечено хранилище. Можете да
работите заедно с други хора върху споделени клони и да пребазирате клони върху други, преди да ги споделите.
Сега ще разберете какво ви е необходимо, за да поддържате собствен сървър за хостване на Гит хранилища.

